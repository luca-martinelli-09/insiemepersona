---
id: luca-martinelli
order: 12.0
name: Luca
surname: Martinelli
gender: M
birthday: '1998-09-24'
birthplace: Verona (VR)
location: Lugagnano
type: consigliere
image: /cv/luca-martinelli/luca-martinelli.webp
cv: /cv/luca-martinelli/luca-martinelli.pdf
casellario: /cv/luca-martinelli/casellario-luca-martinelli.pdf
centerImage: false
list:
- viviamosona
---

Sono nato e cresciuto a Lugagnano e le mie due più grandi passioni sono la tecnologia (e l’informatica in particolare) a la musica. Dal 2004, infatti, suono nel Corpo Bandistico di Sona, prima come allievo, poi come musicista. Dal 2018 sono nel consiglio di presidenza del Corpo Bandistico, prima come consigliere e, dal 2022, come vicepresidente. All’interno dell’associazione mi occupo della gestione dei soci e delle iscrizioni alla Scuola di Musica attraverso il portale online che ho realizzato.

Ho collaborato anche con altre realtà del territorio, come la Parrocchia di Lugagnano, per cui ho realizzato il portale per le iscrizioni alle varie attività proposte dalla Parrocchia.

Sono attivo anche come donatore di sangue e iscritto all’Avis di Lugagnano dal 2018.

Durante la pandemia ho collaborato con il Comune di Sona realizzando il portale Eventa, per la gestione e la prenotazione agli eventi della Rassegna Teatrale invernale.

Nel 2021 ho partecipato come rilevatore per il Censimento Permanente della Popolazione nel Comune di Sona.

Ho frequentato e mi sono laureato in Ingegneria dell’Informazione nel 2020 e in Computer Engineering nel 2022 presso l’Università di Padova, proponendo una tesi magistrale sulla raccolta, l’organizzazione e la diffusione dei dati aperti del Comune di Sona, collaborando con l’amministrazione comunale.

Da dicembre 2023 lavoro presso il Gruppo Gaspari, azienda di Bologna che si occupa di consulenza per i Comuni italiani. In particolare sono responsabile del progetto MyCity, portale istituzionale utilizzato da più di 400 Comuni italiani e del Progetto Omnia, portale online di consulenza per le PA.

Queste esperienze sono state fondamentali nella decisione di candidarmi come consigliere comunale, perché credo di poter portare il mio contributo per rendere migliore e più accessibile a tutti il Comune di Sona.